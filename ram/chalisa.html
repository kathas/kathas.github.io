---
title: राम चालीसा / Ram Chalisa
home_active: active
layout: bs-navbar
sub-links: <li class="active"><a href="./chalisa.html">राम चालीसा</a></li><li><a href="./aarti.html">राम आरती</a></li><li><a href="./stuti.html">राम स्तुति</a></li>
panel-title: राम चालीसा
meta-description: God Ram Laxman Sita Bhagwan Chalisa

---
गणपति चरण सरोज गहि । चरणोदक धरि भाल&nbsp;।।<br>
लिखौं विमल रामावली । सुमिरि अंजनीलाल&nbsp;।।<br>
राम चरित वर्णन करौं । रामहिं हृदय मनाई&nbsp;।।<br>
मदन कदन रत राखि सिर । मन कहँ ताप मिटाई&nbsp;।।<br>

राम रमापति रघुपति जै जै । महा लोकपति जगपति जै जै&nbsp;।।<br>
राजित जनक दुलारी जै जै । महिनन्दिनी प्रभु प्यारी जै जै&nbsp;।।<br>
रातिहुं दिवस राम धुन जाहीं । मगन रहत मन तन दुख नाहीं&nbsp;।।<br>
राम सनेह जासु उर होई । महा भाग्यशाली नर सोई&nbsp;।।<br>
राक्षस दल संहारी जै जै । महा पतित तनु तारी जै जै&nbsp;।।<br>
राम नाम जो निशदिन गावत । मन वांछित फल निश्चय पावत&nbsp;।।<br>
रामयुधसर जेहिं कर साजत । मन मनोज लखि कोटिहुं लाजत&nbsp;।।<br>
राखहु लाज हमारी जै जै । महिमा अगम तुम्हारी जै जै&nbsp;।।<br>
राजीव नयन मुनिन मन मोहै । मुकुट मनोहर सिर पर सोहै&nbsp;।।<br>
राजित मृदुल गात शुचि आनन । मकराकृत कुण्डल दुहुँ कानन&nbsp;।।<br>
रामचन्द्र सर्वोत्तम जै जै । मर्यादा पुरुषोत्तम जै जै&nbsp;।।<br>
राम नाम गुण अगन अनन्ता । मनन करत शारद श्रुति सन्ता&nbsp;।।<br>
राति दिवस ध्यावहु मन रामा । मन रंजन भंजन भव दामा&nbsp;।।<br>
राज भवन संग में नहीं जैहें । मन के ही मन में रहि जैहें&nbsp;।।<br>
रामहिं नाम अन्त सुख दैहें । मन गढ़न्त गप काम न ऐहें&nbsp;।।<br>
राम कहानी रामहिं सुनिहें । महिमा राम तबै मन गुनिहें&nbsp;।।<br>
रामहि महँ जो नित चित राखिहें । मधुकर सरिस मधुर रस चाखिहें&nbsp;।।<br>
राग रंग कहुँ कीर्तन ठानिहें । मम्ता त्यागि एक रस जानिहें&nbsp;।।<br>
.राम कृपा तिन्हीं पर होईहें । मन वांछित फल अभिमत पैहें&nbsp;।।<br>
राक्षस दमन कियो जो क्षण में । महा बह्नि बनि विचर्यो वन में&nbsp;।।<br>
रावणादि हति गति दै दिन्हों । महिरावणहिं सियहित वध कीन्हों&nbsp;।।<br>
राम बाण सुत सुरसरिधारा । महापातकिहुँ गति दै डारा&nbsp;।।<br>
राम रमित जग अमित अनन्ता । महिमा कहि न सकहिं श्रुति सन्ता&nbsp;।।<br>
राम नाम जोई देत भुलाई । महा निशा सोइ लेत बुलाई&nbsp;।।<br>
राम बिना उर होत अंधेरा । मन सोही दुख सहत घनेरा&nbsp;।।<br>
रामहि आदि अनादि कहावत । महाव्रती शंकर गुण गावत&nbsp;।।<br>
राम नाम लोहि ब्रह्म अपारा । महिकर भार शेष सिर धारा&nbsp;।।<br>
राखि राम हिय शम्भु सुजाना । महा घोर विष किन्ह्यो पाना&nbsp;।।<br>
रामहि महि लखि लेख महेशु । महा पूज्य करि दियो गणेशु&nbsp;।।<br>
राम रमित रस घटित भक्त्ति घट । मन के भजतहिं खुलत प्रेम पट&nbsp;।।<br>
राजित राम जिनहिं उर अन्तर । महावीर सम भक्त्त निरन्तर&nbsp;।।<br>
रामहि लेवत एक सहारा । महासिन्धु कपि कीन्हेसि पारा&nbsp;।।<br>
राम नाम रसना रस शोभा । मर्दन काम क्रोध मद लोभा&nbsp;।।<br>
राम चरित भजि भयो सुज्ञाता । महादेव मुक्त्ति के दाता&nbsp;।।<br>
रामहि जपत मिटत भव शूला । राममंत्र यह मंगलमूला&nbsp;।।<br>
राम नाम जपि जो न सुधारा । मन पिशाच सो निपट गंवारा&nbsp;।।<br>
राम की महिमा कहँ लग गाऊँ । मति मलिन मन पार न पाऊँ&nbsp;।।<br>
रामावली उस लिखि चालीसा । मति अनुसार ध्यान गौरीसा&nbsp;।।<br>
रामहि सुन्दर रचि रस पागा । मठ दुर्वासा निकट प्रयागा&nbsp;।।<br>
रामभक्त्त यहि जो नित ध्यावहिं । मनवांछित फल निश्चय पावहिं&nbsp;।।<br>

राम नाम नित भजहु मन । रातिहुँ दिन चित लाई&nbsp;।।<br>
मम्ता मत्सर मलिनता । मनस्ताप मिटि जाई&nbsp;।।<br>
राम का तिथि बुध रोहिणी । रामावली किया भास&nbsp;।।<br>
मान सहस्त्र भजु दृग समेत । मगसर सुन्दरदास&nbsp;।।<br>	