---
title: गणेश चालीसा / Ganesh Chalisa
home_active: active
layout: bs-navbar
sub-links: <li class="active"><a href="./chalisa.html">गणेश चालीसा</a></li><li><a href="./aarti.html">गणेश आरती</a></li><li><a href="./stuti.html">गणेश स्तुति</a></li>
panel-title: गणेश चालीसा
meta-description: God Ganesh Ganesha Chalisa
---
जय जय जय वंदन भुवन, नंदन गौरिगणेश ।<br>
दुख द्वंद्वन फंदन हरन,सुंदर सुवन महेश ॥<br>
जयति शंभु सुत गौरी नंदन ।<br>
विघ्न हरन नासन भव फंदन ॥<br>
जय गणनायक जनसुख दायक ।<br>
विश्व विनायक बुद्धि विधायक ॥<br>
एक रदन गज बदन विराजत ।<br>
वक्रतुंड शुचि शुंड सुसाजत ॥<br>
तिलक त्रिपुण्ड भाल शशि सोहत ।<br>
छबि लखि सुर नर मुनि मन मोहत ॥<br>
उर मणिमाल सरोरुह लोचन ।<br>
रत्न मुकुट सिर सोच विमोचन ॥<br>
कर कुठार शुचि सुभग त्रिशूलम् ।<br>
मोदक भोग सुगंधित फूलम् ॥<br>
सुंदर पीताम्बर तन साजित ।<br>
चरण पादुका मुनि मन राजित ॥<br>
धनि शिव सुवन भुवन सुख दाता ।<br>
गौरी ललन षडानन भ्राता ॥<br>
ॠद्धि सिद्धि तव चंवर सुढारहिं ।<br>
मूषक वाहन सोहित द्वारहिं ॥<br>
तव महिमा को बरनै पारा ।<br>
जन्म चरित्र विचित्र तुम्हारा ॥<br>
एक असुर शिवरुप बनावै ।<br>
गौरिहिं छलन हेतु तह आवै ॥<br>
एहि कारण ते श्री शिव प्यारी ।<br>
निज तन मैल मूर्ति रचि डारि ॥<br>
सो निज सुत करि गृह रखवारे ।<br>
द्धारपाल सम तेहिं बैठारे ॥<br>
जबहिं स्वयं श्री शिव तहं आए ।<br>
बिनु पहिचान जान नहिं पाए ॥<br>
पूछ्यो शिव हो किनके लाला ।<br>
बोलत भे तुम वचन रसाला ॥<br>
मैं हूं गौरी सुत सुनि लीजै ।<br>
आगे पग न भवन हित दीजै ॥<br>
आवहिं मातु बूझि तब जाओ ।<br>
बालक से जनि बात बढ़ाओ ॥<br>
चलन चह्यो शिव बचन न मान्यो ।<br>
तब ह्वै क्रुद्ध युद्ध तुम ठान्यो ॥<br>
तत्क्षण नहिं कछु शंभु बिचारयो ।<br>
गहि त्रिशूल भूल वश मारयो ॥<br>
शिरिष फूल सम सिर कटि गयउ ।<br>
छट उड़ि लोप गगन महं भयउ ॥<br>
गयो शंभु जब भवन मंझारी ।<br>
जहं बैठी गिरिराज कुमारी ॥<br>
पूछे शिव निज मन मुसकाये ।<br>
कहहु सती सुत कहं ते जाये ॥<br>
खुलिगे भेद कथा सुनि सारी ।<br>
गिरी विकल गिरिराज दुलारी ॥<br>
कियो न भल स्वामी अब जाओ ।<br>
लाओ शीष जहां से पाओ ॥<br>
चल्यो विष्णु संग शिव विज्ञानी ।<br>
मिल्यो न सो हस्तिहिं सिर आनी ॥<br>
धड़ ऊपर स्थित कर दीन्ह्यो ।<br>
प्राण वायु संचालन कीन्ह्यो ॥<br>
श्री गणेश तब नाम धरायो ।<br>
विद्या बुद्धि अमर वर पायो ॥<br>
भे प्रभु प्रथम पूज्य सुखदायक ।<br>
विघ्न विनाशक बुद्धि विधायक ॥<br>
प्रथमहिं नाम लेत तव जोई ।<br>
जग कहं सकल काज सिध होई ॥<br>
सुमिरहिं तुमहिं मिलहिं सुख नाना ।<br>
बिनु तव कृपा न कहुं कल्याना ॥<br>
तुम्हरहिं शाप भयो जग अंकित ।<br>
भादौं चौथ चंद्र अकलंकित ॥<br>
जबहिं परीक्षा शिव तुहिं लीन्हा ।<br>
प्रदक्षिणा पृथ्वी कहि दीन्हा ॥<br>
षड्मुख चल्यो मयूर उड़ाई ।<br>
बैठि रचे तुम सहज उपाई ॥<br>
राम नाम महि पर लिखि अंका ।<br>
कीन्ह प्रदक्षिण तजि मन शंका ॥<br>
श्री पितु मातु चरण धरि लीन्ह्यो ।<br>
ता कहं सात प्रदक्षिण कीन्ह्यो ॥<br>
पृथ्वी परिक्रमा फल पायो ।<br>
अस लखि सुरन सुमन बरसायो ॥<br>
'सुंदरदास' राम के चेरा ।<br>
दुर्वासा आश्रम धरि डेरा ॥<br>
विरच्यो श्रीगणेश चालीसा ।<br>
शिव पुराण वर्णित योगीशा ॥<br>
नित्य गजानन जो गुण गावत ।<br>
गृह बसि सुमति परम सुख पावत ॥<br>
जन धन धान्य सुवन सुखदायक ।<br>
देहिं सकल शुभ श्री गणनायक ॥<br>
श्री गणेश यह चालिसा,पाठ करै धरि ध्यान ।<br>
नित नव मंगल मोद लहि,मिलै जगत सम्मान ॥<br>
द्धै सहस्त्र दस विक्रमी, भाद्र कृष्ण तिथि गंग ।<br>
पूरन चालीसा भयो, सुंदर भक्ति अभंग ॥<br>