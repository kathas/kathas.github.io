---
title: शनि चालीसा / Shani Chalisa
home_active: active
layout: bs-navbar
sub-links: <li class="active"><a href="./chalisa.html">शनि चालीसा</a></li><li><a href="./aarti.html">शनि आरती</a></li>
panel-title: शनि चालीसा
meta-description: God Shani Bhagwan Chalisa
---
॥ दोहा ॥<br>
<br>
जय गणेश गिरिजा सुवन, मंगल करण कृपाल ।<br>
दीनन के दुःख दूर करि , कीजै नाथ निहाल ॥<br>
जय जय श्री शनिदेव प्रभु , सुनहु विनय महाराज ।<br>
करहु कृपा हे रवि तनय , राखहु जन की लाज ॥<br>
<br>
चौपाई<br>
जयति जयति शनिदेव दयाला ।<br>
करत सदा भक्तन प्रतिपाला ॥<br>
चारि भुजा, तनु श्याम विराजै ।<br>
माथे रतन मुकुट छवि छाजै ॥<br>
परम विशाल मनोहर भाला ।<br>
टेढ़ी दृष्टि भृकुटि विकराला ॥<br>
कुण्डल श्रवन चमाचम चमके ।<br>
हिये माल मुक्तन मणि दमकै ॥<br>
कर में गदा त्रिशूल कुठारा ।<br>
पल बिच करैं अरिहिं संहारा ॥<br>
पिंगल, कृष्णो, छाया, नन्दन ।<br>
यम, कोणस्थ, रौद्र, दुःख भंजन ॥<br>
सौरी, मन्द शनी दश नामा ।<br>
भानु पुत्र पूजहिं सब कामा ॥<br>
जापर प्रभु प्रसन्न हवैं जाहीं ।<br>
रंकहुं राव करैं क्षण माहीं ॥<br>
पर्वतहू तृण होइ निहारत ।<br>
तृणहू को पर्वत करि डारत ॥<br>
राज मिलत वन रामहिं दीन्हयो ।<br>
कैकेइहुँ की मति हरि लीन्हयो ॥<br>
वनहुं में मृग कपट दिखाई ।<br>
मातु जानकी गई चुराई ॥<br>
लषणहिं शक्ति विकल करिडारा ।<br>
मचिगा दल में हाहाकारा ॥<br>
रावण की गति-मति बौराई ।<br>
रामचन्द्र सों बैर बढ़ाई ॥<br>
दियो कीट करि कंचन लंका ।<br>
बजि बजरंग बीर की डंका ॥<br>
नृप विक्रम पर तुहि पगु धारा ।<br>
चित्र मयूर निगलि गै हारा ॥<br>
हार नौलखा लाग्यो चोरी ।<br>
हाथ पैर डरवायो तोरी ॥<br>
भारी दशा निकृष्ट दिखायो ।<br>
तेलहिं घर कोल्हू चलवायो ॥<br>
विनय राग दीपक महँ कीन्हयों ।<br>
तब प्रसन्न प्रभु ह्वै सुख दीन्हयों ॥<br>
हरिश्चन्द्र नृप नारि बिकानी ।<br>
आपहुं भरे डोम घर पानी ॥<br>
तैसे नल पर दशा सिरानी ।<br>
भूंजी-मीन कूद गई पानी ॥<br>
श्री शंकरहिं गह्यो जब जाई ।<br>
पारवती को सती कराई ॥<br>
तनिक विकलोकत ही करि रीसा ।<br>
नभ उड़ि गतो गौरिसुत सीसा ॥<br>
पाण्डव पर भै दशा तुम्हारी ।<br>
बची द्रोपदी होति उधारी ॥<br>
कौरव के भी गति मति मारयो ।<br>
युद्ध महाभारत करि डारयो ॥<br>
रवि कहँ मुख महँ धरि तत्काला ।<br>
लेकर कूदि परयो पाताला ॥<br>
शेष देव-लखि विनती लाई ।<br>
रवि को मुख ते दियो छुड़ाई ॥<br>
वाहन प्रभु के सात सुजाना ।<br>
जग दिग्गज गर्दभ मृग स्वाना ॥<br>
जम्बुक सिह आदि नख धारी ।<br>
सो फल ज्योतिष कहत पुकारी ॥<br>
गज वाहन लक्ष्मी गृह आवैं ।<br>
हय ते सुख सम्पत्ति उपजावै ॥<br>
गर्दभ हानि करै बहु काजा ।<br>
सिह सिद्ध्कर राज समाजा ॥<br>
जम्बुक बुद्धि नष्ट कर डारै ।<br>
मृग दे कष्ट प्राण संहारै ॥<br>
जब आवहिं स्वान सवारी ।<br>
चोरी आदि होय डर भारी ॥<br>
तैसहि चारि चरण यह नामा ।<br>
स्वर्ण लौह चाँदी अरु तामा ॥<br>
लौह चरण पर जब प्रभु आवैं ।<br>
धन जन सम्पत्ति नष्ट करावैं ॥<br>
समता ताम्र रजत शुभकारी ।<br>
स्वर्ण सर्वसुख मंगल भारी ॥<br>
जो यह शनि चरित्र नित गावै ।<br>
कबहुं न दशा निकृष्ट सतावै ॥<br>
अद्भुत नाथ दिखावैं लीला ।<br>
करैं शत्रु के नशि बलि ढीला ॥<br>
जो पण्डित सुयोग्य बुलवाई ।<br>
विधिवत शनि ग्रह शांति कराई ॥<br>
पीपल जल शनि दिवस चढ़ावत ।<br>
दीप दान दै बहु सुख पावत ॥<br>
कहत राम सुन्दर प्रभु दासा ।<br>
शनि सुमिरत सुख होत प्रकाशा ॥<br>
॥ दोहा ॥<br>

पाठ शनिश्चर देव को, की हों 'भक्त' तैयार ।<br>
करत पाठ चालीस दिन, हो भवसागर पार ॥<br>
॥इति श्री शनि चालीसा॥<br>