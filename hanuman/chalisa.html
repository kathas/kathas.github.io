---
title: हनुमान चालीसा / Hanuman Chalisa
home_active: active
layout: bs-navbar
sub-links: <li class="active"><a href="./chalisa.html">हनुमान चालीसा</a></li><li><a href="./aarti.html">हनुमान आरती</a></li><li><a href="./baan.html">बजरंग बाण</a></li>
panel-title: हनुमान चालीसा
meta-description: God Hanuman Bajrang Bali Bhagwan Chalisa

---
श्रीगुरु चरन सरोज रज निज मनु मुकुरु सुधारि&nbsp;॥<br>
बरनउँ रघुबर बिमल जसु जो दायकु फल चारि&nbsp;॥<br>
बुध्दिहीन तनु जानिके, सुमिरौं पवन-कुमार ।<br>
बल बुद्धि बिद्या देहु मोहिं, हरहु कलेस बिकार&nbsp;॥<br>
<br>
चौपाई<br>

जय हनुमान ज्ञान गुन सागर । जय कपिस तिहुँ लोक उजागर&nbsp;॥<br>
राम दूत अतुलित बल धामा । अंजनि-पुत्र पवन सुत नामा&nbsp;॥<br>
महाबीर बिक्रम बजरंगी । कुमति निवार सुमति के संगी&nbsp;॥<br>
कंचन बरन बिराज सुबेसा । कानन कुंडल कुंचित केसा&nbsp;॥<br>
हाथ बज्र औ ध्वजा बिराजै कांधे मूँज जनेऊ साजै&nbsp;॥<br>
संकर सुवन केसरीनंदन । तेज प्रताप महा जग बंदन&nbsp;॥<br>
बिद्यावान गुनी अति चातुर । राम काज करिबे को आतुर&nbsp;॥<br>
प्रभु चरित्र सुनिबे को रसिया । राम लषन सीता मन बसिया&nbsp;॥<br>
सूक्ष्म रूप धरि सियहिं दिखावा । बिकट रूप धरि लंक जरावा&nbsp;॥<br>
भीम रूप धरि असुर सँहारे । रामचंद्र के काज सँवारे&nbsp;॥<br>
लाय सजीवन लखन जियाये । श्रीरघुबीर हरषि उर लाये&nbsp;॥<br>
रघुपति कीन्ही बहुत बड़ाई । तुम मम प्रिय भरतहि सम भाई&nbsp;॥<br>
सहस बदन तुम्हरो जस गावैं । अस कहि श्रीपति कंठ लगावैं&nbsp;॥<br>
सनकादिक ब्रह्मादि मुनीसा । नारद सारद सहित अहीसा&nbsp;॥<br>
जम कुबेर दिगपाल जहाँ ते । कबि कोबिद कहि सके कहाँ ते&nbsp;॥<br>
तुम उपकार सुग्रीवहिं कीन्हा । राम मिलाय राज पद दीन्हा&nbsp;॥<br>
तुम्हरो मन्त्र बिभीषन माना। लंकेस्वर भए सब जग जाना&nbsp;॥<br>
जुग सहस्त्र जोजन पर भानू । लील्यो ताहि मधुर फल जानू&nbsp;॥<br>
प्रभु मुद्रिका मेलि मुख माहीं । जलधि लाँघि गये अचरज नाहीं॥<br>
दुर्गम काज जगत के जेते । सुगम अनुग्रह तुम्हरे तेते&nbsp;॥<br>
राम दुआरे तुम रखवारे । होत न आज्ञा बिनु पैसारे&nbsp;॥<br>
सब सुख लहै तुम्हारी सरना । तुम रच्छक काहू को डर ना&nbsp;॥<br>
आपन तेज सम्हारो आपै । तीनों लोक हाँक तें काँपै&nbsp;॥<br>
भूत पिसाच निकट नहिँ आवै । महाबीर जब नाम सुनावै&nbsp;॥<br>
नासै रोग हरै सब पीरा । जपत निरंतर हनुमत बीरा&nbsp;॥<br>
संकट तें हनुमान छुडावै । मन क्रम बचन ध्यान जो लावै॥<br>
सब पर राम तपस्वी राजा । तिन के काज सकल तुम साजा&nbsp;॥<br>
और मनोरथ जो कोइ लावै । सोइ अमित जीवन फल पावै&nbsp;॥<br>
चारों जुग परताप तुम्हारा । है परसिद्ध जगत उजियारा&nbsp;॥<br>
साधु संत के तुम रखवारे । असुर निकंदन राम दुलारे&nbsp;॥<br>
अष्ट सिद्धि नौ निधि के दाता । अस बर दीन जानकी माता&nbsp;॥<br>
राम रसायन तुम्हरे पासा । सदा रहो रघुपति के दासा&nbsp;॥<br>
तुम्हरे भजन राम को पावै । जनम जनम के दुख बिसरावै&nbsp;॥<br>
अंत काल रघुबर पुर जाई । जहाँ जन्म हरि-भक्त कहाई&nbsp;॥<br>
और देवता चित्त न धरई । हनुमत सेंइ सर्ब सुख करई&nbsp;॥<br>
संकट कटै मिटै सब पीरा । जो सुमिरै हनुमत बलबीरा&nbsp;॥<br>
जै जै जै हनुमान गोसाईं । कृपा करहु गुरु देव की नाईं&nbsp;॥<br>
जो सत बर पाठ कर कोई । छूटहि बंदि महा सुख होई&nbsp;॥<br>
जो यह पढ़ै हनुमान चलीसा । होय सिद्धि साखी गौरीसा&nbsp;॥<br>
तुलसीदास सदा हरि चेरा । कीजै नाथ हृदय महँ डेरा&nbsp;॥<br>

<br>दोहा<br>

पवनतनय संकट हरन, मंगल मूरति रूप ।<br>
राम लषन सीता सहित,हृदय बसहु सुर भूप&nbsp;॥<br>