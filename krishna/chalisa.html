---
title: कृष्णा चालीसा / Krishna Chalisa
home_active: active
layout: bs-navbar
sub-links: <li class="active"><a href="./chalisa.html">कृष्णा चालीसा</a></li><li><a href="./aarti.html">कृष्णा आरती</a></li>
panel-title: कृष्णा चालीसा
meta-description: God Krishna Bhagwan Chalisa

---
वंशी शोभित कर मधुर, नील जलद तन श्याम ।<br>
अरूण अधर जनु बिम्ब फल, नयन कमल अभिराम ॥<br>
पूर्ण इन्दु अरविन्द मुख, पीताम्बर शुभ साज ।<br>
जय मन्मोहन मदन छवि, कृष्ण चन्द्र महाराज ॥<br>
॥ चौपाई ॥<br>
<br>
जय यदुनन्दन जय जगवन्दन ।<br>
जय वसुदेव देवकी नन्दन ॥<br>
जय यसुदा सुत नन्द दुलारे ।<br>
जय प्रभु भक्तन के दृग तारे ॥<br>
जय नटनागर नाथ नथइया ।<br>
कृष्ण कन्हैया धेनु चरइया ॥<br>
पुनि नख पर प्रभु गिरिवर धारो ।<br>
आओ दीनन कष्ट निवारो ॥<br>
वंशी मधुर अधर धरि टेरी ।<br>
होवे पूर्ण विनय यह मेरी ॥<br>
आओ हरि पुनि माखन चाखो ।<br>
आज लाज भारत की राखो ॥<br>
गोल कपोल चिबुक अरूणारे ।<br>
मृदु मुस्कान मोहिनी डारे ॥<br>
रंजित राजिव नयन विशाला ।<br>
मोर मुकुट बैजन्ती माला ॥<br>
कुण्डल श्रवण पीतपट आछे ।<br>
कटि किंकणी काछन काछे ॥<br>
नील जलज सुन्दर तनु सोहै ।<br>
छवि लखि सुर नर मुनि मन मोहै ॥<br>
मस्तक तिलक अलक घुंघराले ।<br>
आओ कृष्ण बांसुरी वाले ॥<br>
करि पय पान, पूतनहिं तारयो ।<br>
अका बका कागा सुर मारयो ॥<br>
मधुवन जलत अगिन जब ज्वाला ।<br>
भै सीतल,लखतहिं नन्दलाला ॥<br>
सुरपति जब ब्रज चढ़यो रिसाई ।<br>
मूसर धार वारि वर्षाई ॥<br>
लखत-लखत ब्रज चहन बहायो ।<br>
गोवर्धन नख धारि बचायो ॥<br>
लखि यसुदामन भ्रम अधिकाई ।<br>
मुख महं चौदह भुवन दिखाई ॥<br>
दुष्ट कंस अति उधम मचायो ।<br>
कोटि कमल जब फूल मंगायो ॥<br>
नाथि कालियहिं तब तुम लीन्हें ।<br>
चरण चिन्ह दे निर्भय कीन्हें ॥<br>
करि गोपिन संग रास विलासा ।<br>
सबकी पूरण करि अभिलाषा ॥<br>
केतिक महा असुर संहार्यो ।<br>
कंसहि केस पकड़ि दै मार्यो ॥<br>
मात-पिता की बन्दि छुड़ाई ।<br>
उग्रसेन कहं राज दिलाई ॥<br>
महि से मृतक छहों सुत लायो ।<br>
मातु देवकी शोक मिटायो ॥<br>
भौमासुर मुर दैत्य संहारी ।<br>
लाए षट् दस सहस कुमारी ॥<br>
दे भीमहिं तृणचीर इशारा ।<br>
जरासंघ राक्षस कहं मारा ॥<br>
असुर बकासुर आदिक मार्यो ।<br>
भक्तन के तब कष्ट निवार्यो ॥<br>
दीन सुदामा के दुःख टार्यो ।<br>
तंदुल तीन मूठि मुख डार्यो ॥<br>
प्रेम के साग विदुर घर मांगे ।<br>
दुर्योधन के मेवा त्यागे ॥<br>
लखी प्रेम की महिमा भारी ।<br>
ऐसे श्याम दीन हितकारी ॥<br>
भारत में पारथ रथ हांके ।<br>
लिए चक्र कर नहिं बल थांके ॥<br>
निज गीता के ज्ञान सुनाए ।<br>
भक्तन हृदय सुधा वर्षाए ॥<br>
मीरा थी ऐसी मतवाली ।<br>
विष पी गई बजा कर ताली ॥<br>
राणा भेजा सांप पिटारी ।<br>
शालिग्राम बने बनवारी ॥<br>
निज माया तुम विधिहिं दिखायो ।<br>
उर ते संशय सकल मिटायो ॥<br>
तव शत निन्दा करि तत्काला ।<br>
जीवन मुक्त भयो शिशुपाला ॥<br>
जबहिं द्रोपदी टेर लगाई ।<br>
दीनानाथ लाज अब जाई ॥<br>
तुरतहिं बसन बने नन्दलाला ।<br>
बढ़े चीर भए अरि मुंह काला ॥<br>
अस अनाथ के नाथ कन्हैया ।<br>
डूबत भंवर बचावत नइया ॥<br>
सुन्दरदास आस उर धारी ।<br>
दयादृष्टि कीजै बनवारी ॥<br>
नाथ सकल मम कुमति निवारो ।<br>
क्षमहु बेगि अपराध हमारो ॥<br>
खोलो पट अब दर्शन दीजै ।<br>
बोलो कृष्ण कन्हैया की जै ॥<br>
॥ दोहा ॥<br>
<br>
यह चालीसा कृष्ण का, पाठ करे धारि ।<br>
अष्टसिद्धि नवनिद्धि फल, लहै पदारथ चारि ॥<br>