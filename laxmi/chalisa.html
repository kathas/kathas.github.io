---
title: लक्ष्मी चालीसा / Laxmi Chalisa
home_active: active
layout: bs-navbar
sub-links: <li class="active"><a href="./chalisa.html">लक्ष्मी चालीसा</a></li><li><a href="./aarti.html">लक्ष्मी आरती</a></li>
panel-title: लक्ष्मी चालीसा
meta-description: God Laxmi Chalisa
---
॥ दोहा ॥<br>
<br>
मातु लक्ष्मी करि कृपा, करो हृदय में बास ।<br>
मनोकामना सिद्ध करि, पुरवहु मेरी आस ॥<br>
॥ सोरठा ॥<br>
<br>
यही मोर अरदास, हाथ जोद विनती करूं ।<br>
सब विधि करौ सुपास, जय जननी जगदम्बिका ॥<br>
सिन्धु सुता मैं सुमिरौं तोही । ज्ञान बुद्धि विद्या दो मोही ॥<br>
तुम समान नहिं कोउ उपकारी । सब विधि पुरवहु आस हमारी ॥<br>
जै जै जै जननी जगदम्बा । सबकी तुम ही हो अवलम्बा ॥<br>
तुम ही हो घट घट की वासी । विनती यही हमारी खासी ॥<br>
जग जननी जय सिन्धु कुमारी । दीनन की तुम हो हितकारी ॥<br>
विनवौं नित्य तुमहिं महरानी । कृपा करौ जग जननि भवानी ॥<br>
केहि विधि स्तुति करौं तिहारी । सुधि लीजै अपराध बिसारी ॥<br>
कृपा दृष्टि चितवौ मम ओरी । जग जननी विनती मोरी ॥<br>
ज्ञान बुद्धि जय सुख की दाता । संकट हरो हमारी माता ॥<br>
क्षीर सिन्धु जब विष्णु मथायो । चौदह रत्न सिन्धु में पायो ॥<br>
चौदह रत्न में तुम सुख्ररासी । सेवा कियो प्रभू बन दासी ॥<br>
जब जब जन्म जहां प्रभु लीन्हा । रूप बदल तहं सेवा कीन्हा ॥<br>
स्वयं विष्णु जब नर तनु धारा । लीन्हेउ अवधपुरी अवतारा ॥<br>
तब तुम प्रगट जनक्पुर माहीं । सेवा कियो हृदय पुलकाहीं ॥<br>
अपनाया तोहि अन्तर्यामी । विश्वविदित त्रिभुवन की स्वामी ॥<br>
तुम सम प्रबल शक्ति नहिं आनी । कहंलौ महिमा कहौं बखानी ॥<br>
मन क्रम वचन करै सेवकाई । मन इच्छित वांछित फल पाई ॥<br>
तजि छल कपट और चतुराई । पूजहिं विविध भांति मन लाई ॥<br>
और हाल मैं कहौं बिझाई । जो यह पाठ करै मन लाई ॥<br>
ताको कोई कष्ट न होई । मन इच्छित पावै फल सोई ॥<br>
त्राहि त्राहि जय दुःख निवारिणि । त्रिविध ताप भव बंधन हारिणि ॥<br>
जो यह पढ़े और पढ़ावै । ध्यान लगाकर सुनै सुनावै ॥<br>
ताको कोइ न रोग सतावै । पुत्रादिक धन सम्पति पावै ॥<br>
पुत्रहीन अरू संपतिहीना । अन्ध बधिर कोढ़ी अति दीना ॥<br>
विप्र बोलाय कै पाठ करावै । शंका दिल में कभी न लावै ॥<br>
पाठ करावै दिन चालीसा । ता पर कृपा करैं गौरीशा ॥<br>
सुख सम्पत्ति बहुत सी पावै । कमी नहीं काहू की आवै ॥<br>
बारह मास करै जो पूजा । तेहि सम धन्य और नहिं दूजा ॥<br>
प्रतिदिन पाठ करै मन माहीं । उन सम कोउ जग में कहुं नाहीं ॥<br>
बहुविधि क्या मैं करौं बड़ाई । लेय परीक्षा ध्यान लगाई ॥<br>
करि विश्वास करै व्रत नेमा । होय सिद्ध उपजै उर प्रेमा ॥<br>
जय जय जय लक्ष्मी भवानी । सब में व्यापित हो गुण खानी ॥<br>
तुम्हरो तेज प्रबल जग माहीं । तुम सम कोउ दयालु कहुं नाहीं ॥<br>
मोहिं अनाथ की सुधि अब लीजै । संकट काटि भक्ति मोहिं दीजै ॥<br>
भूल चूक करि क्षमा हमारी । दर्शन दीजै दशा निहारी ॥<br>
बिन दर्शन व्याकुल अधिकारी । तुमहिं अक्षत दुःख सहते भारी ॥<br>
नहिं मोहिं ज्ञान बुद्धि है तन में । सब जानत हो अपने मन में ॥<br>
रूप चतुर्भुज करके धारण । कष्ट मोर अब करहु निवारण ॥<br>
केहि प्रकार मैं करौं बड़ाई । ज्ञान बुद्धि मोहिं नहिं अधिकाई ॥<br>
॥ दोहा ॥<br>
<br>
त्राहि-त्राहि दुःख हारिणी, हरो बेगि सब त्रास ।॥<br>
जयति-जयति जय लक्ष्मी, करो शत्रु का नाश ॥<br>