---
title: शिव चालीसा / Shiv Chalisa
home_active: active
layout: bs-navbar
sub-links: <li class="active"><a href="./chalisa.html">शिव चालीसा</a></li><li><a href="./aarti.html">शिव आरती</a></li>
panel-title: शिव चालीसा
meta-description: God Shiv Shambhu Neel Chalisa
---
	दोहा<br>
<br>
श्री गणेश गिरिजा सुवन, मंगल मूल सुजान ।<br>
कहत अयोध्यादास तुम, देहु अभय वरदान ॥<br>
जय गिरिजा पति दीन दयाला । सदा करत सन्तन प्रतिपाला ॥<br>
भाल चन्द्रमा सोहत नीके । कानन कुण्डल नागफनी के॥<br>
अंग गौर शिर गंग बहाये । मुण्डमाल तन छार लगाये ॥<br>
वस्त्र खाल बाघम्बर सोहे । छवि को देख नाग मुनि मोहे ॥<br>
मैना मातु की ह्वै दुलारी । बाम अंग सोहत छवि न्यारी ॥<br>
कर त्रिशूल सोहत छवि भारी । करत सदा शत्रुन क्षयकारी ॥<br>
नन्दि गणेश सोहै तहँ कैसे । सागर मध्य कमल हैं जैसे॥<br>
कार्तिक श्याम और गणराऊ । या छवि को कहि जात न काऊ ॥<br>
देवन जबहीं जाय पुकारा । तब ही दुख प्रभु आप निवारा ॥<br>
किया उपद्रव तारक भारी । देवन सब मिलि तुमहिं जुहारी ॥<br>
तुरत षडानन आप पठायउ । लवनिमेष महँ मारि गिरायउ ॥<br>
आप जलंधर असुर संहारा। सुयश तुम्हार विदित संसारा ॥<br>
त्रिपुरासुर सन युद्ध मचाई । सबहिं कृपा कर लीन बचाई ॥<br>
किया तपहिं भागीरथ भारी । पुरब प्रतिज्ञा तासु पुरारी ॥<br>
दानिन महं तुम सम कोउ नाहीं । सेवक स्तुति करत सदाहीं ॥<br>
वेद नाम महिमा तव गाई । अकथ अनादि भेद नहिं पाई ॥<br>
प्रगट उदधि मंथन में ज्वाला । जरे सुरासुर भये विहाला ॥<br>
कीन्ह दया तहँ करी सहाई । नीलकण्ठ तब नाम कहाई ॥<br>
पूजन रामचंद्र जब कीन्हा । जीत के लंक विभीषण दीन्हा ॥<br>
सहस कमल में हो रहे धारी । कीन्ह परीक्षा तबहिं पुरारी ॥<br>
एक कमल प्रभु राखेउ जोई । कमल नयन पूजन चहं सोई ॥<br>
कठिन भक्ति देखी प्रभु शंकर । भये प्रसन्न दिए इच्छित वर ॥<br>
जय जय जय अनंत अविनाशी । करत कृपा सब के घटवासी ॥<br>
दुष्ट सकल नित मोहि सतावै । भ्रमत रहे मोहि चैन न आवै ॥<br>
त्राहि त्राहि मैं नाथ पुकारो । यहि अवसर मोहि आन उबारो ॥<br>
लै त्रिशूल शत्रुन को मारो । संकट से मोहि आन उबारो ॥<br>
मातु पिता भ्राता सब कोई । संकट में पूछत नहिं कोई ॥<br>
स्वामी एक है आस तुम्हारी । आय हरहु अब संकट भारी ॥<br>
धन निर्धन को देत सदाहीं । जो कोई जांचे वो फल पाहीं ॥<br>
अस्तुति केहि विधि करौं तुम्हारी । क्षमहु नाथ अब चूक हमारी ॥<br>
शंकर हो संकट के नाशन । मंगल कारण विघ्न विनाशन ॥<br>
योगी यति मुनि ध्यान लगावैं । नारद शारद शीश नवावैं ॥<br>
नमो नमो जय नमो शिवाय । सुर ब्रह्मादिक पार न पाय ॥<br>
जो यह पाठ करे मन लाई । ता पार होत है शम्भु सहाई ॥<br>
ॠनिया जो कोई हो अधिकारी । पाठ करे सो पावन हारी ॥<br>
पुत्र हीन कर इच्छा कोई । निश्चय शिव प्रसाद तेहि होई ॥<br>
पण्डित त्रयोदशी को लावे । ध्यान पूर्वक होम करावे ॥<br>
त्रयोदशी ब्रत करे हमेशा । तन नहीं ताके रहे कलेशा ॥<br>
धूप दीप नैवेद्य चढ़ावे । शंकर सम्मुख पाठ सुनावे ॥<br>
जन्म जन्म के पाप नसावे । अन्तवास शिवपुर में पावे ॥<br>
कहे अयोध्या आस तुम्हारी । जानि सकल दुःख हरहु हमारी॥<br>
॥ दोहा ॥<br>

नित्त नेम कर प्रातः ही, पाठ करौं चालीसा।<br>
तुम मेरी मनोकामना, पूर्ण करो जगदीश ॥<br>
मगसर छठि हेमन्त ॠतु, संवत चौसठ जान ।<br>
अस्तुति चालीसा शिवहि, पूर्ण कीन कल्याण ॥<br>
॥ इति शिव चालीसा ॥<br>