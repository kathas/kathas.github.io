---
title: साई बाबा चालीसा / Sai Baba Chalisa
home_active: active
layout: bs-navbar
sub-links: <li class="active"><a href="./chalisa.html">साई बाबा चालीसा</a></li><li><a href="./aarti.html">साई बाबा आरती</a></li>
panel-title: साई बाबा चालीसा
meta-description: God Sai Baba Bhagwan Chalisa

---
पहले साईं के चरणों में, अपना शीश नमाऊं मैं ।<br>
कैसे शिर्डी साईं आए, सारा हाल सुनाऊं मैं ॥<br>
कौन हैं माता, पिता कौन हैं, यह न किसी ने भी जाना ।<br>
कहां जनम साईं ने धारा, प्रश्न पहेली रहा बना ॥<br>
कोई कहे अयोध्या के ये, रामचन्द्र भगवान हैं ।<br>
कोई कहता साईंबाबा, पवन-पुत्र हनुमान हैं ॥<br>
कोई कहता मंगल मूर्ति, श्री गजानन हैं साईं ।<br>
कोई कहता गोकुल-मोहन, देवकी नन्दन हैं साईं ॥<br>
शंकर समझ भक्त कई तो, बाबा को भजते रहते ।<br>
कोई कह अवतार दत्त का, पूजा साईं की करते ॥<br>
कुछ भी मानो उनको तुम, पर साईं हैं सच्चे भगवान ।<br>
बड़े दयालु, दीनबन्धु, कितनों को दिया है जीवन दान ॥<br>
कई वर्ष पहले की घटना, तुम्हें सुनाऊंगा मैं बात ।<br>
किसी भाग्यशाली की, शिर्डी में आई थी बारात ॥<br>
आया साथ उसी के था, बालक एक बहुत सुन्दर ।<br>
आया, आकर वहीं बस गया, पावन शिर्डी किया नगर ॥<br>
कई दिनों तक रहा भटकता, भिक्षा मांगी उसने दर-दर ।<br>
और दिखाई ऐसी लीला, जग में जो हो गई अमर ॥<br>
जैसे-जैसे उमर बढ़ी, वैसे ही बढ़ती गई शान ।<br>
घर-घर होने लगा नगर में, साईं बाबा का गुणगान ॥<br>
दिग्-दिगन्त में लगा गूंजने, फिर तो साईंजी का नाम ।<br>
दीन-दुखी की रक्षा करना, यही रहा बाबा का काम ॥<br>
बाबा के चरणों में जाकर, जो कहता मैं हूं निर्धन ।<br>
दया उसी पर होती उनकी, खुल जाते दु:ख के बन्धन ॥<br>
कभी किसी ने मांगी भिक्षा, दो बाबा मुझको सन्तान ।<br>
एवं अस्तु तब कहकर साईं, देते थे उसको वरदान ॥<br>
स्वयं दु:खी बाबा हो जाते, दीन-दुखी जन का लख हाल ।<br>
अन्त: करण श्री साईं का, सागर जैसा रहा विशाल ॥<br>
भक्त एक मद्रासी आया, घर का बहुत बड़ा धनवान ।<br>
माल खजाना बेहद उसका, केवल नहीं रही सन्तान ॥<br>
लगा मनाने साईं नाथ को, बाबा मुझ पर दया करो ।<br>
झंझा से झंकृत नैया को, तुम ही मेरी पार करो ॥<br>
कुलदीपक के अभाव में, व्यर्थ है दौलत की माया ।<br>
आज भिखारी बन कर बाबा, शरण तुम्हारी मैं आया ॥<br>
दे दो मुझको पुत्र दान, मैं ॠणी रहूंगा जीवन भर ।<br>
और किसी की आस न मुझको, सिर्फ़ भरोसा है तुम पर ॥<br>
अनुनय-विनय बहुत की उसने, चरणों में धर के शीश ।<br>
तब प्रसन्न होकर बाबा ने, दिया भक्त को यह आशीष ॥<br>
'अल्लाह भला करेगा तेरा', पुत्र जन्म हो तेरे घर ।<br>
कृपा होगी तुम पर उसकी, और तेरे उस बालक पर ॥<br>
अब तक नही किसी ने पाया, साईं की कृपा का पार ।<br>
पुत्र रत्न दे मद्रासी को, धन्य किया उसका संसार ॥<br>
तन-मन से जो भजे उसी का, जग में होता है उद्धार ।<br>
सांच को आंच नहीं है कोई, सदा झूठ की होती हार ॥<br>
मैं हूं सदा सहारे उसके, सदा रहूंगा उसका दास ।<br>
साईं जैसा प्रभु मिला है, इतनी ही कम है क्या आस ॥<br>
मेरा भी दिन था इक ऐसा, मिलती नहीं मुझे थी रोटी ।<br>
तन पर कपड़ा दूर रहा था, शेष रही नन्हीं सी लंगोटी ॥<br>
सरिता सन्मुख होने पर भी मैं प्यासा का प्यासा था ।<br>
दुर्दिन मेरा मेरे ऊपर, दावाग्नि बरसाता था ॥<br>
धरती के अतिरिक्त जगत में, मेरा कुछ अवलम्ब न था ।<br>
बना भिखारी मैं दुनिया में, दर-दर ठोकर खाता था ॥<br>
ऐसे में इक मित्र मिला जो, परम भक्त साईं का था ।<br>
जंजालों से मुक्त मगर इस, जगती में वह मुझ-सा था ॥<br>
बाबा के दर्शन की खातिर, मिल दोनों ने किया विचार ।<br>
साईं जैसे दया-मूर्ति के, दर्शन को हो गए तैयार ॥<br>
पावन शिर्डी नगरी में जाकर, देखी मतवाली मूर्ति ।<br>
धन्य जन्म हो गया कि हमने, जब देखी साईं की सूरति ॥<br>
जबसे किए हैं दर्शन हमने, दु:ख सारा काफूर हो गया ।<br>
संकट सारे मिटे और, विपदाओं का अन्त हो गया ॥<br>
मान और सम्मान मिला, भिक्षा में हमको बाबा से ।<br>
प्रतिबिम्बित हो उठे जगत में, हम साईं की आभा से ॥<br>
बाबा ने सम्मान दिया है, मान दिया इस जीवन में ।<br>
इसका ही सम्बल ले मैं, हंसता जाऊंगा जीवन में ॥<br>
साईं की लीला का मेरे, मन पर ऐसा असर हुआ ।<br>
लगता जगती के कण-कण में, जैसे हो वह भरा हुआ ॥<br>
"काशीराम" बाबा का भक्त, इस शिर्डी में रहता था ।<br>
मैं साईं का साईं मेरा, वह दुनिया से कहता था ॥<br>
सीकर स्वयं वस्त्र बेचता, ग्राम नगर बाजारों में ।<br>
झंकृत उसकी हृद तन्त्री थी, साईं की झंकारों में ॥<br>
स्तब्ध निशा थी, थे सोये, रजनी आंचल में चांद-सितारे ।<br>
नहीं सूझता रहा हाथ को हाथ तिमिर के मारे ॥<br>
वस्त्र बेचकर लौट रहा था, हाय! हाट से "काशी" ।<br>
विचित्र बड़ा संयोग कि उस दिन, आता था वह एकाकी ॥<br>
घेर राह में खड़े हो गए, उसे कुटिल, अन्यायी ।<br>
मारो काटो लूटो इस की ही ध्वनि पड़ी सुनाई ॥<br>
लूट पीट कर उसे वहां से, कुटिल गये चम्पत हो ।<br>
आघातों से ,मर्माहत हो, उसने दी संज्ञा खो ॥<br>
बहुत देर तक पड़ा रहा वह, वहीं उसी हालत में ।<br>
जाने कब कुछ होश हो उठा, उसको किसी पलक में ॥<br>
अनजाने ही उसके मुंह से, निकल पड़ा था साईं ।<br>
जिसकी प्रतिध्वनि शिर्डी में, बाबा को पड़ी सुनाई ॥<br>
क्षुब्ध उठा हो मानस उनका, बाबा गए विकल हो ।<br>
लगता जैसे घटना सारी, घटी उन्हीं के सम्मुख हो ॥<br>
उन्मादी से इधर-उधर, तब बाबा लगे भटकने ।<br>
सम्मुख चीजें जो भी आईं, उनको लगे पटकने ॥<br>
और धधकते अंगारों में, बाबा ने अपना कर डाला ।<br>
हुए सशंकित सभी वहां, लख ताण्डव नृत्य निराला ॥<br>
समझ गए सब लोग कि कोई, भक्त पड़ा संकट में ।<br>
क्षुभित खड़े थे सभी वहां पर, पड़े हुए विस्मय में ॥<br>
उसे बचाने के ही खातिर, बाबा आज विकल हैं ।<br>
उसकी ही पीड़ा से पीड़ित, उनका अन्त:स्थल है ॥<br>
इतने में ही विधि ने अपनी, विचित्रता दिखलाई ।<br>
लख कर जिसको जनता की, श्रद्धा-सरिता लहराई ॥<br>
लेकर कर संज्ञाहीन भक्त को, गाड़ी एक वहां आई ।<br>
सम्मुख अपने देख भक्त को, साईं की आंखें भर आईं ॥<br>
शान्त, धीर, गम्भीर सिन्धु-सा, बाबा का अन्त:स्थल ।<br>
आज न जाने क्यों रह-रह कर, हो जाता था चंचल ॥<br>
आज दया की मूर्ति स्वयं था, बना हुआ उपचारी ।<br>
और भक्त के लिए आज था, देव बना प्रतिहारी ॥<br>
आज भक्ति की विषम परीक्षा में, सफल हुआ था “काशी” ।<br>
उसके ही दर्शन के खातिर, थे उमड़े नगर-निवासी ॥<br>
जब भी और जहां भी कोई, भक्त पड़े संकट में ।<br>
उसकी रक्षा करने बाबा, आते हैं पलभर में ॥<br>
युग-युग का है सत्य यह, नहीं कोई नई कहानी ।<br>
आपातग्रस्त भक्त जब होता, आते खुद अन्तर्यामी ॥<br>
भेद-भाव से परे पुजारी, मानवता के थे साईं ।<br>
जितने प्यारे हिन्दु-मुस्लिम, उतने ही थे सिक्ख ईसाई ॥<br>
भेद-भाव मन्दिर-मस्जिद का, तोड़-फोड़ बाबा ने डाला ।<br>
राम-रहीम सभी उनके थे, कृष्ण-करीम-अल्लाहताला ॥<br>
घण्टे की प्रतिध्वनि से गूंजा, मस्जिद का कोना-कोना ।<br>
मिले परस्पर हिन्दू-मुस्लिम, प्यार बढ़ा दिन-दिन दूना ॥<br>
चमत्कार था कितना सुंदर, परिचय इस काया ने दी ।<br>
और नीम कडुवाहट में भी, मिठास बाबा ने भर दी ॥<br>
सबको स्नेह दिया साईं ने, सबको सन्तुल प्यार किया ।<br>
जो कुछ जिसने भी चाहा, बाबा ने उनको वही दिया ॥<br>
ऐसे स्नेह शील भाजन का, नाम सदा जो जपा करे ।<br>
पर्वत जैसा दु:ख न क्यों हो, पलभर में वह दूर टरे ॥<br>
साईं जैसा दाता हमने, अरे नहीं देखा कोई ।<br>
जिसके केवल दर्शन से ही, सारी विपदा दूर हो गई ॥<br>
तन में साईं, मन में साईं, साईं-साईं भजा करो ।<br>
अपने तन की सुधि-बुधि खोकर, सुधि उसकी तुम किया करो ॥<br>
जब तू अपनी सुधि तज, बाबा की सुधि किया करेगा ।<br>
और रात-दिन बाबा, बाबा ही तू रटा करेगा ॥<br>
तो बाबा को अरे! विवश हो, सुधि तेरी लेनी ही होगी ।<br>
तेरी हर इच्छा बाबा को, पूरी ही करनी होगी ॥<br>
जंगल-जंगल भटक न पागल, और ढूंढ़ने बाबा को ।<br>
एक जगह केवल शिर्डी में, तू पायेगा बाबा को ॥<br>
धन्य जगत में प्राणी है वह, जिसने बाबा को पाया ।<br>
दु:ख में सुख में प्रहर आठ हो, साईं का ही गुण गाया ॥<br>
गिरें संकटों के पर्वत, चाहे बिजली ही टूट पड़े ।<br>
साईं का ले नाम सदा तुम, सम्मुख सब के रहो अड़े ॥<br>
इस बूढ़े की करामात सुन, तुम हो जाओगे हैरान ।<br>
दंग रह गये सुनकर जिसको, जाने कितने चतुर सुजान ॥<br>
एक बार शिर्डी में साधू, ढ़ोंगी था कोई आया ।<br>
भोली-भाली नगर-निवासी, जनता को था भरमाया ॥<br>
जड़ी-बूटियां उन्हें दिखाकर, करने लगा वहां भाषण ।<br>
कहने लगा सुनो श्रोतागण, घर मेरा है वृन्दावन ॥<br>
औषधि मेरे पास एक है, और अजब इसमें शक्ति ।<br>
इसके सेवन करने से ही, हो जाती दु:ख से मुक्ति ॥<br>
अगर मुक्त होना चाहो तुम, संकट से बीमारी से ।<br>
तो है मेरा नम्र निवेदन, हर नर से हर नारी से ॥<br>
लो खरीद तुम इसको इसकी, सेवन विधियां हैं न्यारी ।<br>
यद्यपि तुच्छ वस्तु है यह, गुण उसके हैं अति भारी ॥<br>
जो है संतति हीन यहां यदि, मेरी औषधि को खायें ।<br>
पुत्र-रत्न हो प्राप्त, अरे वह मुंह मांगा फल पायें ॥<br>
औषधि मेरी जो न खरीदे, जीवन भर पछतायेगा ।<br>
मुझ जैसा प्राणी शायद ही, अरे यहां आ पायेगा ॥<br>
दुनियां दो दिन का मेला है, मौज शौक तुम भी कर लो ।<br>
गर इससे मिलता है, सब कुछ, तुम भी इसको ले लो ॥<br>
हैरानी बढ़ती जनता की, लख इसकी कारस्तानी ।<br>
प्रमुदित वह भी मन ही मन था, लख लोगो की नादानी ॥<br>
खबर सुनाने बाबा को यह, गया दौड़कर सेवक एक ।<br>
सुनकर भृकुटि तनी और, विस्मरण हो गया सभी विवेक ॥<br>
हुक्म दिया सेवक को, सत्वर पकड़ दुष्ट को लाओ ।<br>
या शिर्डी की सीमा से, कपटी को दूर भगाओ ॥<br>
मेरे रहते भोली-भाली, शिर्डी की जनता को ।<br>
कौन नीच ऐसा जो, साहस करता है छलने को ॥<br>
पल भर में ही ऐसे ढ़ोंगी, कपटी नीच लुटेरे को ।<br>
महानाश के महागर्त में, पहुंचा दूं जीवन भर को ॥<br>
तनिक मिला आभास मदारी क्रूर कुटिल अन्यायी को ।<br>
काल नाचता है अब सिर पर, गुस्सा आया साईं को ॥<br>
पल भर में सब खेल बन्द कर, भागा सिर पर रखकर पैर ।<br>
सोच था मन ही मन, भगवान नहीं है अब खैर ॥<br>
सच है साईं जैसा दानी, मिल न सकेगा जग में ।<br>
अंश ईश का साईंबाबा, उन्हें न कुछ भी मुश्किल जग में ॥<br>
स्नेह, शील, सौजन्य आदि का, आभूषण धारण कर ।<br>
बढ़ता इस दुनिया में जो भी, मानव-सेवा के पथ पर ॥<br>
वही जीत लेता है जगती के, जन-जन का अन्त:स्थल ।<br>
उसकी एक उदासी ही जग को कर देती है विह्वल ॥<br>
जब-जब जग में भार पाप का, बढ़ बढ़ ही जाता है ।<br>
उसे मिटाने के ही खातिर, अवतारी ही आता है ॥<br>
पाप और अन्याय सभी कुछ, इस जगती का हर के ।<br>
दूर भगा देता दुनिया के, दानव को क्षण भर में ॥<br>
स्नेह सुधा की धार बरसने, लगती है इस दुनिया में ।<br>
गले परस्पर मिलने लगते, हैं जन-जन आपस में ॥<br>
ऐसे ही अवतारी साईं, मृत्युलोक में आकर ।<br>
समता का यह पाठ पढ़ाया, सबको अपना आप मिटाकर ॥<br>
नाम द्वारका मस्जिद का, रक्खा शिर्डी में साईं ने ।<br>
दाप, ताप, सन्ताप मिटाया, जो कुछ आया साईं ने ॥<br>
सदा याद में मस्त राम की, बैठे रहते थे साईं ।<br>
पहर आठ ही राम नाम का, भजते रहते थे साईं ॥<br>
सूखी-रूखी, ताजी-बासी, चाहे या होवे पकवान ।<br>
सदा प्यार के भूखे साईं की, खातिर थे सभी समान ॥<br>
स्नेह और श्रद्धा से अपनी, जन जो कुछ दे जाते थे ।<br>
बड़े चाव से उस भोजन को, बाबा पावन करते थे ॥<br>
कभी-कभी मन बहलाने को, बाबा बाग में जाते थे ।<br>
प्रमुदित मन निरख प्रकृति, छटा को वे होते थे ॥<br>
रंग-बिरंगे पुष्प बाग के, मन्द-मन्द हिल-डुल करके ।<br>
बीहड़ वीराने मन में भी, स्नेह सलिल भर जाते थे ॥<br>
ऐसी सुमधुर बेला में भी, दु:ख आपात विपदा के मारे ।<br>
अपने मन की व्यथा सुनाने, जन रहते बाबा को घेरे ॥<br>
सुनकर जिनकी करूण कथा को, नयन कमल भर आते थे ।<br>
दे विभूति हर व्यथा,शान्ति, उनके उर में भर देते थे ॥<br>
जाने क्या अद्भुत,शक्ति, उस विभूति में होती थी ।<br>
जो धारण करते मस्तक पर, दु:ख सारा हर लेती थी ॥<br>
धन्य मनुज वे साक्षात् दर्शन, जो बाबा साईं के पाये ।<br>
धन्य कमल-कर उनके जिनसे, चरण-कमल वे परसाये ॥<br>
काश निर्भय तुमको भी, साक्षात साईं मिल जाता ।<br>
बरसों से उजड़ा चमन अपना, फिर से आज खिल जाता ॥<br>
गर पकड़ता मैं चरण श्री के, नहीं छोड़ता उम्रभर ।<br>
मना लेता मैं जरूर उनको, गर रूठते साईं मुझ पर ॥<br>